---
layout: post
title: AL-sarjoissa juostaan etukäteen varattavissa olevilla lähtöajoilla
---

Aiemman [keskustelun ja kyselyn](https://finnspring2019.eu/2019-03-20-vapaiden-lahtoaikojen-kysely/) pohjalta, “vapaille lähtöajoille” on vahva kannatus. AL-sarjoja koskevassa kyselyssä lähes 80 % kannatti ajatusta, jossa lähtöaikaansa pystyy vaikuttamaan normaalisti lähtevien sarjojen lähtölistojen julkaisun ja kisaa edeltävän illan välisenä aikana. Näin esimerkiksi perheenisä voi valita lähtöajan jossa ehtii seuraamaan lapsensa suorituksen ja lähtemään vasta sitten itse hikoilemaan. Järjestelyn vastustajia oli 13,9%. Näiden tulosten perusteella päätimme ottaa myös tämän yhtenä suurena uudistuksena FinnSpring 2019 kisojen AL sarjoihin.

## Tilausta myös muille sarjoille

Twitter-keskusteluissa ja palautteissa oli nähtävissä että tilausta olisi reilusti myös muiden sarjojen vastaavaan järjestelyyn. Yleisin mielipide tuntui olevan että kaikki muut paitsi eliittisarjat voisivat siirtyä tähän järjestelmään. Tästä lähdetään liikkeelle ja jos järjestelmä ja toiminta muuten tuntuu ihmisiä miellyttävän, suunta on varmasti selvä.

Myös vastustusta toki oli. Tasaväkisyyttä ja kisapaikalla hengailun vähenemistä luonnollisesti pelättiin. Useimmilla järjestelmää toivovilla ei motiivi kuitenkaan taida olla mahdollisimman nopea kisaviisiitti vaan sujuva toiminta lapsiperheiden todellisuudessa.

Tasapuolisuuden takaamiseksi ehdotettiin myös “lähtöaikablockien” käyttöönottoon. Tällöin järjestelmä ei siis antaisi kenenkään valita tarkkaa lähtöaikaansa, vaan aikavälin jonka sisään hänet arvottaisiin. Nykyisen tietotekniikan aikana tämänkään ei pitäisi olla täysin mahdoton järjestely.

## Näin toimitaan

* Normaalien sarjojen lähtölistojen julkaisun yhteydessä AL-sarjojen juoksijoille avautuu online-palvelu, jossa he voivat käydä varaamassa itselleen vapaan lähtöajan. Näin voit sovittaa oman lähtösi siten, että toiminta on sujuvaa esimerkiksi jälkikasvun ohjaamisen kanssa.
   * Lähtöväli näissä sarjoissa on minuutti ja lähtöaikoja varataan kutakuinkin ajalle jolloin lähtö on muutenkin aktiivinen. 
   * Jo varattua lähtöaikaa ei järjestelmä anna varata, nopeimmat syövät hitaat.
   * Järjestelmään tunnistaudutaan lisenssi- ja EMIT-numerolla.
   * Järjestelmä ei näytä muiden nimiä tai lähtöaikaan sijoitettuja numeroita, vain vapaat ajat.
* Edeltävänä iltana järjestelmä suljetaan ja niille, jotka lähtöaikaa eivät varanneet saavat järjestelmän arpoman lähtöajan.
* Itse kisapäivänä toiminta on kuten missä muussa tahansa sarjassa.

Tällä järjestelyllä “pelaaminen” on toki mahdollista, kuten kaikilla vapaiden lähtöaikojen järjestelyllä, mutta sen verran hankalaa, että voidaan puhua kohtuullisen kohtuullisen tasaväkisestä järjestelystä. 

Tervetuloa perheystävällisiin FinnSpring 2019 kisoihin!

Matti Tahvonen, kilpailun johtaja
