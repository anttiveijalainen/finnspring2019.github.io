---
layout: post
title: IRMA toimii nyt jossain määrin - ilmoita oikea sarja tarvittaessa sähköpostilla
---

IRMA-palvelu on saatu päivän mittaan toimimaan jossain määrin, mutta outo bugi jossa kaikki sarjat eivät ole valittavissa on vieläkin olemassa. Erityisesti H21A tai D21A sarjaa ei ole raporttien mukaan ollut kaikille valittavissa, mutta H/D21AL ja M/N21E sarjat ovat olleet valittavissa.

Jos tämän tyyppinen ongelma vielä estää ilmoittautumista, ilmoittaudu nyt johonkin muuhun samanhintaiseen sarjaan ja laita sähköpostia silja ät paimionrasti.fi osoitteeseen, mihin sarjaan oikeasti haluat. Emme pysty myöskään seuran hallintatunnuksilla ongelmaa ohittamaan, mutta siirrämme teidät sitten varsinaisessa tulospalveluohjelmistossa oikeaan sarjaan.

Koska työssä on ns. human-factor mukana, tarkistathan vielä myös lähtöluettelosta että olet oikeassa sarjassa. Lähtöluettelot julkaistaan keskiviikko-iltana, noin klo 19:00, jolloin aukeaa myös AL-sarjojen lähtöaikojenvalintapalvelu.

Tervetuloa keväiseen Sauvoon!
