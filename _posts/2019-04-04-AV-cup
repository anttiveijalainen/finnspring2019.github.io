---
layout: post
title: Yhteislähtöharjoitus Finnspring-mallimaastossa torstaina 18.4.
---

Varsinais-Suomen alueella pyörii viikottainen AV-harjoitusohjelma. Finnspring-viikonlopun alkajaisiksi on mainio tilaisuus
osallistua laadukkaaseen ja kovatasoiseen yhteislähtöharjoitukseen, kun Paimion Rasti järjestää AV-harjoituksen Peimarin rastien
yhteydessä torstai-iltana 18.4. Maasto on tuttu Siljarasteilta vuodelta 2017, ja kartantekijä on Eero-Antti Lonka - sama mies
on taiteillut myös tämän vuoden Finnspring-kartan.

Harjoitusta on tarjottu alueelle pääsiäisleirille tuleville seuroille, ja alustavaa kiinnostusta on ollut isoillakin seuroilla.
Viikottain jo alueen suunnistajista kertyy monen kymmennen suunnistajan osallistujajoukko, joten potentiaalia erittäin kovatasoiseen
harjoitukseen on olemassa.

Harjoitus toteutetaan yhteislähtönä sekä valoisalla että hämärässä/pimeässä, joten tapahtuma tarjoaa suunnistajille oivan mahdollisuuden 
teroittaa viestisuunnistuskynää Finnspring-viestin ja viikon päästä siintävän 10MILAn kynnyksellä!

Harjoitus on maksuton alueen AV-seuroille (PR, MS Parma, TuS, AngA, TuMe, PIF) sekä TSUA-valmennusryhmäläisille. Muille karttamaksu 7 €.

Tervetuloa!
Paimion Rasti


[Harjoituskortti](https://docs.google.com/document/d/1Y0BKyhppPiyULmYRf9xOEPHqc9y2znCu6lpcGrLJT_0/edit?usp=sharing)
[Ilmoittautuminen](https://varsinais-suomensuunnistus.fi/2019/01/04/av-treenit/)

![AV-cup]({{ site.url }}/finnspring2019.github.io/img/AVcup.png "AV-cup")
