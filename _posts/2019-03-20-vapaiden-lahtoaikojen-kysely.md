---
layout: post
title: AL-sarjoihin vapaat lähtöajat?
---

SSL:n syksyllä tehdyssä kyselyssä nousi esille lähtöaikojen vapaa valinta. Sitä on toivottu ja sitä on esimerkiksi O-Ringenillä myös käytetty. Kilpailunjärjeselyihin se tuo kuitenkin omat haasteensa, joita on Suomen puolella koeteltu esimerkiksi viime kesän Fin-5 rastiviikolla. 

Emitiin pohjautuva ajanotto ei suinkaan ole ainoa probleema, vaan lähtöaikojen jako ja lähdön toiminta tuo palettiin oman hankaluutensa. [Liitonkin ehdottamalla](https://uutiskirje.suunnistusliitto.fi/a/s/6793482-dffa15df874167373c8616f33262b536/3020445) "tarralappusysteemillä" lähdön aukiolo pystytään pitämään kurissa, mutta juoksijat joutuvat tällöin saapumaan ajoissa paikalle varaamaan lähtöaikaansa ja lähdössä joudutaan silti tekemään omaa kirjanpitoaan lähteneistä.

FinnSpringiä ajatellen olemme pohtineet niin sanottujen AL-sarjojen avaamista tälle mahdollisuudelle. Rankipisteissä rokotetaan 5%, mutta useimpia taitaisi kuitenkin kiinnostaa sujuva toiminta kisapaikalla ja mahdollisuus ehtiä seuraamaan “tärkeämpien perheenjäsenten” juoksuja.

Tapetilla on tällä hetkellä järjestelmä, jossa lähtöaikoja pääsee valitsemaan jo, ja vain, ennen kisapäivää. Toivoisimme pikaista ajatuksia ja puolesta/vastaan ääniä, jotta ehdimme järjestelyn toteuttaa. Tarkempi kuvaus suunnitelmastamme:

 1. Normaalien sarjojen lähtölistojen julkaisun yhteydessä AL-sarjojen juoksijoille avautuu online-palvelu, jossa he voivat käydä varaamassa itselleen vapaan lähtöajan. Lähtöväli näissä sarjoissa on minuutti ja lähtöaikoja varataan kutakuinkin ajalle jolloin lähtö on muutenkin aktiivinen. Jo varattua lähtöaikaa ei järjestelmä luonnollisesti anna varata.
 1. Edeltävänä iltana järjestelmä suljetaan ja niille, jotka lähtöaikaa eivät varanneet saavat järjestelmän arpoman lähtöajan.
 1. Itse kisapäivänä toiminta on kuten missä muussa tahansa sarjassa.

Millaisia ajatuksia suunnitelma herättää? Tämä, jotain aivan muuta vai normaalilähtö? Täytä kysely ja/tai kommentoi sosiaalisessa mediassa!

[Kyselulomake](https://docs.google.com/forms/d/e/1FAIpQLScjyBrhk6SxILzVtWO1mKaw7J3R6Wq5lvcvPNMB3EirsCC7Vg/viewform)

Matti Tahvonen, kilpailun johtaja
